# Fysiksektionens sångbok

## Loggbok
### Uppdateringar 2022:

Vanliga årliga uppdateringar samt:'
- Sigma (Visor vi minns)
  - Albarevisan
  - En fredagspubrunda
  - Vi är Fnatt
  - Bortom Kons förgätmigej
  - Öppna PyCharm
- Andra kapitel
  - Heltal rho (delta 1g)
  - Systéme Bolaget (iota 25)
  - Flaggpunschens visa (zeta 11)

Borttagna låtar:
- FESTU:s Punschvisa (ersatt av Flaggpunschens visa)
- Självmördarvisan

### Uppdateringar 2021:
Förutom de vanliga årliga uppdateringarna har "Matematikhatarvisan" ($$\mu\pi$$) och "Jesus lever" ($$\nu 18$$) införts i sångboken. Kapitlet sigma finns liksom senaste två åren med i sångboken, men saknar detta år innehåll. Tanken är att en ska kunna köpa till detta kapitel åren som kommer och själv sätta in.

Filen med noterna kom inte med när sångboken skickades till tryckeriet och beställs därför i efterhand. Oklart hur många som väljer att hämta upp det, dock (dvs kan bli över till kommande år). Till nästa år bör färgerna för varje kapitel specificeras till tryckeriet. Välj inte samma färger som 2020 eller 2021!

## Instruktioner för uppdatering av sångboken
(Instruktioner hämtat från gammal (men lite uppdaterad) fil i Fcom:s Drive)

När en ny sångbok skall göras, kopiera hela mappen från föregående år och gör en ny mapp för innevarande år. Gör sedan alla ändringar i den nya mappen. Var försiktig vid ändringar, layouten kan förstöras ganska mycket om det råkar bli en rad för mycket på sidan. Märks tydligast i innehåll och register där sidorna i princip redan är helt fyllda.

#### Ändringar som behöver göras för varje år:
 - Sångbokens årtal på första sidan
 - Ny föhsarlogga
 - Ändra i Överföhssången utefter kön på Överföhs
 - Skriv till senaste årskurs i Årskursernas hederssång
 - (Uppdatera introduktionen)

Kapitlen är fördelade i mappar. I varje mapp finns en .tex-fil tillsammans med de bilder som behövs för att kompilera. Kompilera med pfdLatex. Rör ej filerna greekcount och sidspaltHack, kontakta Mattias Olla (Frågvis?) om du vill ändra i dessa.

I kapitlet intro-innehåll är innehållsbiten pga bekvämlighet delat i två filer; innehåll och innehåll2. Om något i innehållsförteckningen ska ändras så ändra i dessa filer. Dessa är inkluderade i intro-innehåll.tex.

Mappen med kapitlet noter innehåller alla noter som .pdf och .sib. .sib-filerna är filer för notredigering och kräver ett speciellt program, Sibelius.

När en .pdf-fil för varje kapitel har skapats, lägg alla pdf-filer samlade i en mapp. Totalt ska det vara 18 filer (19 med sigma), om inga kapitel har lags till eller tagits bort. Dessa filer skickas sedan via mail till tryckeriet (US-AB med mailadress <tryck@us-ab.com>). Filerna bör med fördel vara döpta efter vilken ordning de ska komma i och vilken färg de ska ha.

Traditionellt sett har varje kapitel haft en egen sidfärg. Det är dock inte alls nödvändigt utan de räcker med att det inte är samma färg på närliggande kapitel. Det kan vara svårt att läsa text på mörk bakgrund (mörkblå och mörkröd har varit problematiska) så ta endast ljusa färger. Viktigast är att "Visor till Fysiker" är <i>enda kaptlet i orange</i>. Är lite smått populärt att ha en passande färg till kapitlet, "Visor till gasque" i rosa för att matcha fkm*, "Visor till punsch" i ljusgul etc.

Antal som ska tryckas: ungefär två tredjedelar av antalet antagna. (2015 beställdes 80 sångböcker, sålda för 100 kr/st)
Nya tillskott  till sångboken får gärna tryckas upp i större antal så att de som redan har en sångbok kan köpa ett ex och sätta in i sin bok.
